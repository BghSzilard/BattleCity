O diagramă de stări descrie schimbările de stare ale unui sistem sau ale unui obiect ca răspuns la evenimente. În cadrul aplicației noastre, prima stare este cea de "Main Menu", unde inputul jucătorului determină fluxul, fie prin începerea jocului propriu-zis, fie prin modificarea setărilor. Trecerea de la "Initializing Game" la "Loading next level" denotă etapele prin care trece sistemul înainte de a implica jucătorul în jocul propriu-zis. Stările "Game Loop" și "Checking Collisions" funcționează în tandem, ilustrând capacitatea de răspuns a sistemului. În cadrul buclei de joc, stările precum "Checking key events", "Moving Player Tank" și "Running Enemy Tank AI" reflectă natura interactivă și paralelă a jocului.