O diagramă de secvențe detaliază interacțiunile obiectelor într-o secvență de timp. Diagrama de secvență prezentată oferă o imagine cuprinzătoare a interacțiunilor dintre jucător și componentele sistemului de joc. Aceste componente sunt: jocul, harta, tancul jucător și tancul inamic. Diagrama reprezintă fiecare pas de la începerea jocului. Prima oară, jucătorul trebuie să aleagă una dintre opțiunile prezentate de joc. După aceea, se afișează primul nivel, are loc spawn-ul tancului jucător și începe bucla jocului. Bucla jocului include acțiuni, precum SpawnEnemyTank, MoveEnemyTank, ShootEnemyTank, CheckCollision și CheckEnemyCount. Dacă numărul tancurilor inamice scade la 0, înseamnă că jucătorul a câștigat nivelul respectiv și poate trece la următorul nivel.